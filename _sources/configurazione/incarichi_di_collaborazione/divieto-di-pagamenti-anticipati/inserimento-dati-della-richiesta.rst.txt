Inserimento dati della richiesta
================================

La mappa di ricerca di professionalità interna va compilata con le solite regole delle mappe di SIGLA: i campi in bianco sono facoltativi, mentre quelli in colore giallo sono obbligatori e per facilitarne la compilazione è stato indicato anche la lunghezza massima di caratteri (compresi gli spazi) che possono contenere.

Si evidenzia che, nell’inserimento di una richiesta, il sistema imposta il richiedente sulla base della UO “selezionata in scrivania” ed il relativo indirizzo nel campo “Luogo di svolgimento”, con la possibilità di intervenire sul medesimo campo qualora il luogo di svolgimento dell’attività non corrisponda con la sede della UO.

Il campo “Nr Risorse Richieste”, che il sistema automaticamente imposta al valore predefinito “1”, deve essere modificato solo nel caso in cui si desidera, con la stessa “Verifica di professionalità interna” ricercare più risorse con gli stessi requisiti.

Si raccomanda, infine, di controllare in particolar modo la correttezza dell’indirizzo e-mail per le risposte perché sarà selezionabile direttamente dall’avviso pubblicato sul sito CNR per l’invio delle risposte.

Al momento del salvataggio viene assegnata una numerazione automatica alla richiesta e lo stato di Provvisoria . In questo stato è ancora possibile effettuare eventuali aggiunte e variazioni a quanto già inserito ed anche cancellare tutta la richiesta tramite il bottone Elimina.
