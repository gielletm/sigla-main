I fase – Verifica della sussistenza di professionalità interne
==============================================================

Il procedimento ha inizio con la verifica della sussistenza, all’interno dell’Ente, di personale dipendente (a tempo determinato o indeterminato) che possegga la professionalità necessaria allo svolgimento delle attività oggetto dell’incarico.

Tale procedimento consiste nella pubblicazione, per il tramite della procedura SIGLA, sul sito istituzionale del CNR di una richiesta di “candidature” per lo svolgimento di una prestazione definita nell’oggetto, nella durata, e nelle competenze richieste.

Tale avviso sarà visibile per un periodo di 7 giorni, ed ogni dipendente potrà presentare, entro tale termine, la sua “offerta”. Il Dirigente/Direttore richiedente, valuterà le “candidature” pervenute. Se tale valutazione sarà positiva, provvederà, previa autorizzazione del Dirigente/Direttore della struttura cui il dipendente afferisce, ad
affidare un incarico nell’ambito del rapporto di lavoro che il dipendente ha con il CNR; tale incarico non potrà essere retribuito.

Nel caso in cui, a seguito dell’avviso, non si reperiscano professionalità interne in grado di svolgere l’attività, si potrà procedere alla procedura per l’affidamento dell’incarico ad un soggetto esterno.

Tale procedura avrà validità 90 giorni dalla data di scadenza della pubblicazione dell’avviso di ricerca di professionalità interna. Scaduto tale termine senza aver provveduto alla registrazione in SIGLA dell’incarico provvisorio, la procedura di verifica della professionalità interne dovrà essere ripetuta.

II fase – Decisione a contrattare e verifica dei limiti di spesa
-----------------------------------------------------------------

Nel caso in cui esperita la precedente fase non siano state individuate professionalità interne in grado di svolgere l’attività, ovvero nel caso in cui tale fase non debba essere svolta (vedi paragrafo 6.1), il Dirigente/Direttore provvede ad emanare la Decisione a contrattare.

Successivamente sarà necessario inserire nella procedura di contabilità SIGLA la “proposta di incarico”.

La medesima procedura provvederà ad effettuare la verifica dei limiti, laddove necessario. A seguito di tale verifica la procedura:

-  qualora i limiti siano superati, non consentirà di completare il procedimento, in quanto l’incarico non può essere legittimamente conferito;

-  qualora i limiti siano ancora capienti ovvero la tipologia di incarico non sia sottoposta a limiti, consentirà di procedere con la pubblicazione dell’avviso di incarico sul sito istituzionale del CNR.

III fase – Pubblicazione dell’avviso di incarico, procedura comparativa e stipula del contratto
------------------------------------------------------------------------------------------------

Tale fase parte con la pubblicazione sul sito istituzionale del CNR di una avviso pubblico (secondo lo schema in allegato 5) per lo svolgimento di una prestazione definita nell’oggetto, nell’importo, nella durata, con l’indicazione delle competenze richieste.

Tale avviso sarà visibile al pubblico per un periodo di 14 giorni e chiunque potrà presentare, entro tale termine, la sua candidatura corredata dal proprio curriculum. Il Dirigente richiedente procederà alla valutazione comparativa con le modalità descritte al paragrafo relativo.

Il procedimento di valutazione comparativa, deve risultare da un atto amministrativo propedeutico alla stipula del contratto di collaborazione in cui siano evidenziate tutte le attività svolte ed in particolare i criteri di comparazione utilizzati (i medesimi indicati nella decisione a contrattare, se necessario ad un livello di dettaglio superiore) e le motivazioni per le quali si è pervenuti alla scelta del contraente. Nel medesimo atto dovrà essere indicato il soggetto che è stato prescelto sulla base della valutazione comparativa.

Successivamente, provvederà all’affidamento dell’incarico secondo gli schemi di contratto previsti e con le condizioni fissate nell’avviso pubblico entro il termine di 60 giorni dalla data di scadenza dell’avviso pubblico.

La persona individuata per lo svolgimento dell’incarico dovrà presentare una dichiarazione attestante la professione e/o il suo stato di dipendente pubblico al fine di appurare l’inesistenza di incompatibilità e altre eventuali cause ostative al conferimento dell’incarico. Nel caso in cui il soggetto individuato per lo svolgimento dell’incarico sia un pubblico dipendente dovrà preventivamente essere acquisita l’autorizzazione da parte dell’amministrazione di appartenenza secondo le disposizioni di cui all’art. 53 del D.lgs 165/2001  [1]_.

Il procedimento si conclude con l’inserimento nella procedura SIGLA dell’incarico conferito.

**Gli obblighi di comunicazione**

Al fine di adempiere ai vari obblighi di comunicazione a cui l’Ente è tenuto ai sensi delle norme vigenti (Corte dei Conti, Dipartimento della Funzione Pubblica, Governo, Parlamento, ecc.), i Centri di Responsabilità sono tenuti ad allegare informaticamente ad ogni incarico registrato nella procedura SIGLA i seguenti documenti:

-  decisione a contrattare; - avviso di incarico da pubblicare;

-  contratto di affidamento dell’incarico.

Tali documenti, devono essere debitamente sottoscritti e protocollati.

Si fa presente che permane la competenza dell’Ufficio Concorsi e Borse di Studio - D.C.S.G.R.- in merito alla materia degli incarichi di cui all’art. 7, commi 6 e 6 bis, del `D.Lgs n. 165/2001 <http://www.nir.it/cgi-bin/N2Ln?urn:nir:stato:decreto.legislativo:2001;165>`__ e dei contratti d’opera di cui all’\ `art. 51 della L n. 449/1997. <http://www.nir.it/cgi-bin/N2Ln?urn:nir:stato:legge:1997;449#art51>`__

Nell’ambito delle suddetta competenza l’Ufficio predetto, in particolare, continua a curare:

-  la trasmissione al Dipartimento della Funzione Pubblica dei dati relativi ai collaboratori esterni e ai consulenti in applicazione all’\ `art. 53 , comma 14 del D.lgs
   165/2001, <http://www.nir.it/cgi-bin/N2Ln?urn:nir:stato:decreto.legislativo:2001;165#art53-com14>`__ come da direttiva Prot. n. 1906481 del 25/03/2003;

-  la trasmissione alla Corte dei Conti degli atti di affidamento di incarichi di studio, ricerca e consulenza, come da `circolare CNR n.
   12/2006. <http://www.ittig.cnr.it/BancheDatiGuide/circolari/c06-12.htm>`__

**La pubblicità degli incarichi conferiti**

*Riferimenti normativi:*

-  *Legge 662/1996 - art. 1 c. 127;- Dlgs 165/2001 - art. 53 c. 14; - Legge 244/2007 - art. 3 c. 18.*

Una pluralità di disposizioni normative prevedono l’obbligo di pubblicità degli incarichi conferiti dalle pubbliche amministrazioni.

L’art. 1, comma 127 della legge 662/1996 (come modificato dal comma 54 dell’art. 3 della legge 244/2007) stabilisce che “Le pubbliche amministrazioni che si avvalgono di collaboratori esterni o che affidano incarichi di consulenza per i quali è previsto un compenso sono tenute a pubblicare sul proprio sito web i relativi provvedimenti completi di indicazione dei soggetti percettori, della ragione dell’incarico e dell’ammontare erogato. In caso di omessa pubblicazione, la liquidazione del corrispettivo per gli incarichi di collaborazione o consulenza di cui al presente comma costituisce illecito disciplinare e determina responsabilità erariale del dirigente preposto. Copia degli elenchi è trasmessa semestralmente alla Presidenza del Consiglio dei Ministri - Dipartimento della funzione pubblica”.

L’art. 53, comma 14 del D. Lgs. 165/2001, prevede che “Le amministrazioni rendono noti, mediante inserimento nelle proprie banche dati accessibili al pubblico per via telematica, gli elenchi dei propri consulenti indicando l'oggetto, la durata e il compenso dell'incarico”.

L’art. 3 comma 18 della legge 244/2007 (Legge finanziaria 2008), ha espressamente disposto che gli incarichi di collaborazione aventi ad oggetto attività di consulenza acquistino efficacia a decorrere dalla data di pubblicazione sul sito istituzionale del CNR. Pertanto, in assenza della pubblicazione tali contratti sono inefficaci e, pertanto, la prestazione non può essere resa.

Al fine di adempiere a tali obblighi, è stata predisposta una apposita funzionalità della procedura SIGLA che provvederà, automaticamente, ad inserire tutti gli incarichi di collaborazione in un elenco che verrà pubblicato sul sito internet istituzionale del CNR. Tale elenco conterrà il nome e il cognome del consulente, l’oggetto e la durata dell’incarico ed il compenso pattuito, nonché il file in formato PDF del contratto stipulato, sottoscritto dalle parti e protocollato senza alcuna cancellazione o omissione. Si raccomanda, pertanto, la massima attenzione nell’inserimento di tali dati nella procedura SIGLA.

Si coglie l’occasione per ricordare che qualsiasi incarico di collaborazione dovrà essere stipulato nella forma scritta, non solo per assolvere agli obblighi di pubblicità sopradescritti ma anche a garanzia del regolare svolgimento dell'attività amministrativa nell'interesse delle parti e della collettività, agevolando l'espletamento della
funzione di controllo, osservando così i principi di imparzialità e buon andamento della P.A. posti dall'art. 97 della Costituzione. Il contratto deve, quindi, recare la sottoscrizione del collaboratore e del Dirigente/Direttore del CNR (Tar Campania, Sez. I - sent. 17 gennaio 2008 n. 44 - Pres. Guadagno, Est. Fedullo).

Si raccomanda, pertanto, la massima attenzione nella predisposizione dei contratti avendo cura di utilizzare, par quanto possibile, gli schemi in allegato al presente Manuale.

**Riepilogo delle fonti normative**

Si riporta nel seguito l’elenco delle fonti normative citate nel presente Manuale e dell’art. 27 della legge 24 novembre 2000 n. 340

**Codice Civile:**

-  Artt. 2222 - 2228

-  Artt. 2229 – 2238

**Codice di Procedura Civile:**

-  Art. 409 comma 3

**D.P.R. n. 917 del 22 dicembre 1986 (TUIR):**

-  art. 50, comma 1 lettera c-bis)

-  art. 53, comma 1

-  art. 67, comma 1 lettera l);

**Legge n. 724 del 23 dicembre 1994**

-  art. 25;

**Legge n. 20 del 14 gennaio 1994**

-  art. 3;

**Legge n. 449 del 27 dicembre 1997**

-  art 51 comma 6;

**Legge n. 340 del 24 novembre 2000**

-  art 27;

**Decreto Legislativo n. 165 del 30 marzo 2001:**

-  art. 7 comma 6,

-  art. 7 comma 6 bis

-  art. 53 comma 8

-  art. 53 comma 14

**Circolare Presidenza Consiglio dei Ministri – Dip.to Funzione pubblica n. 4 del 15 luglio 2004;**

**Corte dei Conti nella adunanza a sezioni riunite del 15 febbraio 2005; Decreto del Presidente CNR del 4 maggio 2005, prot. n. 25034** - art. 89

**Legge n. 266 del 23 dicembre 2005:**

-  art. 1 comma 56; - art. 1 comma 57;

-  art. 1 comma 187;

-  art. 1 comma 188;

**Circolare Presidenza Consiglio dei Ministri – Dip.to Funzione pubblica n. 5 del 21 dicembre 2006; Legge n. 296 del 27 dicembre 2006:**

-  art. 1 comma 538;

-  art. 1 comma 593;

**Direttiva Presidente Consiglio dei Ministri del 16 marzo 2007;**

**Legge n. 244 del 24 dicembre 2007:**

-  art. 3 comma 44;

-  art. 3 comma 54;

-  art. 3 comma 76;

**Parere Dipartimento Funzione Pubblica - UPPA 05/08 del 21/1/2008;**

**Parere Dipartimento Funzione Pubblica – UPPA 10/08 del 28/01/2008;**

**Circolare Presidenza Consiglio dei Ministri – Dip.to Funzione pubblica n. 2 del 11 marzo 2008.**

**20. Allegati**

Allegato 1“Disciplinare concernente la stipulazione di contratti d’opera ai sensi degli articoli 2222 e seguenti del codice civile per specifiche prestazioni previste da programmi di ricerca (articolo 51, comma 6, della legge 27 dicembre 1997, n. 449) con oneri a carico di finanziamenti esterni”;

Allegato 2“Disciplinare sui criteri generali per l’associazione ai sensi dell’art. 17 del regolamento del personale”;

Allegato 3“Disciplinare concernente il conferimento di assegni per la collaborazione ad attivita' di ricerca ai sensi dell'articolo 51, comma 6, della legge 27 dicembre 1997, n. 449, con oneri a carico di finanziamenti esterni”;

Allegato 4Schema dell’avviso di ricerca di professionalità interna;

Allegato 5Schema dell’avviso pubblico per il conferimento di incarico da pubblicare sul sito WEB del CNR;

Allegato 6Schema di “Decisione a contrattare”;

Allegato 7Attestazione dell’organo di ragioneria interno di copertura finanziaria ed assunzione dell’impegno;

Allegato 9Schema di “Contratto di prestazione d’opera in regime di collaborazione coordinata e continuativa ai sensi dell’art. 51 comma 6
della Legge 449/1997”;

Allegato 10Schema di “Contratto di prestazione d’opera in regime di collaborazione coordinata e continuativa”;

Allegato 11Schema di “Contratto di prestazione d’opera in regime di lavoro autonomo occasionale”;

Allegato 12Schema di “Contratto di collaborazione professionale di lavoro autonomo”;

Allegato 13Tabella di sintesi dei presupposti di legittimità e dei limiti di spesa; Allegato 14Schema di “Contratto occasionale” semplificato.

