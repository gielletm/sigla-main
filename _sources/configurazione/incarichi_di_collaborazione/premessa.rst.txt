========
Premessa
========

Il Manuale operativo relativo agli Incarichi illustra nel dettaglio le procedure necessarie a dare attuazione al **Disciplinare per il conferimento di incarichi di collaborazione** 
(nel seguito Disciplinare incarichi) e recepisce le indicazioni legislative introdotte  dalla Legge 69/2009 e dal D.L. 78/2009, convertito  in  Legge 102/2009.
Nel seguito viene menzionata anche la Circolare CNR n. 33, nella quale si parla dell'invio dei contratti alla Corte dei Conti, cosa ad oggi non più richiesta per successive e diverse indicazioni normative.

Si ribadisce che  le collaborazioni stipulate ai sensi dell’art. 7, comma 6 del D.lgs 165/2001, alle quali il disciplinare incarichi si applica integralmente, non rientrano in alcun modo nell’ambito delle 
dotazioni organiche determinate in base alla programmazione triennale dei fabbisogni di personale e che l’elemento peculiare delle stesse è individuato nell’autonomia della prestazione  poiché, in caso 
contrario, sarebbero aggirate e violate le norme sull’accesso alla Pubblica Amministrazione tramite concorso pubblico, in contrasto con i principi costituzionali di buon andamento ed imparzialità dell’azione 
amministrativa (artt. 51 e 97 della Costituzione).


**Applicazione parziale del disciplinare: “art. 14, comma 2”**

La disposizione contenuta nel comma 2 dell’art. 14 del Disciplinare incarichi individua gli articoli del disciplinare che devono essere applicati anche a contratti derivanti da fonti (legislative, regolamentari, contrattuali, ecc.) diverse dall’art. 7 comma 6 del D. Lgs. 165/2001 e che non abbiano una autonoma e compiuta disciplina (autonoma e compiuta disciplina di cui invece godono i contratti d’opera di cui all’art. 51 comma 6 della L 27/12/1997 n. 449).
Tali articoli sono:
- art. 3, comma 6, che riguarda la pubblicità dell’avviso di conferimento dell’incarico;
- art. 4, che riguarda la procedura comparativa per l’individuazione del contraente.

Da ciò consegue che le restanti disposizioni del Disciplinare incarichi (ad es. procedura di verifica delle professionalità interne, durata, ecc.) non trovano applicazione per le collaborazioni derivanti da altre fonti normative. Nei paragrafi che seguono si elencano alcune fattispecie che rientrano nel suddetto articolo; naturalmente tali fattispecie sono riportate a titolo esemplificativo e non esaustivo.

**Incarichi di collaborazione coordinata e continuativa disciplinati dal D.M. 26 marzo 2004 (FIRB)**

Gli incarichi di collaborazione coordinata e continuativa disciplinati dal D.M. 26 marzo 2004 (Criteri e modalità procedurali per l’assegnazione delle risorse finanziarie del FIRB – Fondo per gli investimenti della ricerca di base), rientrano sicuramente nell’art. 14 comma 2 del disciplinare incarichi. Gli  artt. 4 commi 3, 4 e 5 del decreto medesimo, infatti,  impongono l’obbligo, per un ammontare minimo del 10% del finanziamento, di affidare  tali incarichi a giovani ricercatori con impegno a tempo pieno, e con obbligo di durata almeno triennale, a prescindere dall’esistenza in servizio di personale idoneo allo svolgimento della prestazione, Pertanto, è evidente che in tale caso non può e non deve trovare applicazione la norma di cui all’art. 3, comma 3 (che riguarda la ricerca interna di professionalità).
Deve, invece, trovare applicazione l’art. 4  del disciplinare che prevede l’obbligo di individuare il contraente tramite procedura comparativa pubblica.  Tali incarichi dovranno comunque essere registrati nella procedura SIGLA in quanto sono sottoposti ai medesimi obblighi di pubblicità degli altri incarichi.

**Incarichi in cui l’individuazione del collaboratore è effettuata dal soggetto esterno committente**

Ulteriore ambito di applicazione dell’art. 14 comma 2 del Disciplinare Incarichi riguarda gli incarichi di collaborazione che trovano la propria fonte normativa in un contratto o in una convenzione in cui l’individuazione del collaboratore è effettuata dal soggetto esterno finanziatore del progetto di ricerca e/o dal partner contrattuale. In questi casi, non solo non è necessario verificare la sussistenza di personale in servizio in grado di adempiere alla prestazione richiesta (a meno che  tale possibilità non sia espressamente contemplata nel contratto/convenzione), ma non è possibile neanche individuare il contraente tramite procedura comparativa pubblica, in quanto la scelta per l’individuazione del medesimo non è riservata al CNR, bensì al soggetto esterno finanziatore del progetto di ricerca e/o dal partner contrattuale.
Naturalmente non si configura tale fattispecie nel caso in cui il collaboratore sia stato previamente individuato dall’organo CNR ed il suo curriculum presentato al soggetto esterno finanziatore nell’ambito di una proposta di progetto. Infatti, in tal caso, il soggetto finanziatore, pur valutando positivamente il curriculum del collaboratore “in pectore”, non ha effettuato alcuna scelta, ma è il CNR che ha individuato il soggetto “per esigenze cui non può far fronte con personale in servizio” e quindi ai sensi dell’art. 7 comma 6 del D. Lgs. 165/2001. Pertanto, in tal caso sarà necessario effettuare tutta la procedura di conferimento dell’incarico prima di sottoporre la proposta di progetto al soggetto esterno finanziatore. Il conferimento dell’incarico, naturalmente, rimarrà sospeso fino all’eventuale aggiudicazione del  finanziamento. 

**Le tipologie di rapporti esclusi**

Sono esclusi totalmente dall’applicazione del Disciplinare incarichi e dalle disposizioni contenute nel presente Manuale, tutte quelle tipologie di rapporto che non si configurano come rapporti di lavoro autonomo quali, ad esempio:
-	personale associato, ai sensi del disciplinare approvato con provvedimento del Presidente CNR n. 6/2007 prot. PRESID-CNR n. 628 del 2/2/2007;
-	titolari di assegni di ricerca, ai sensi del disciplinare allegato alla circolare CNR 16/2001; 
-	borse di studio.
Sono altresì esclusi, anche se si tratta di rapporti di lavoro autonomo, i contratti d’opera di cui all’art. 51 comma 6 della L 27/12/1997 n. 449, conferiti esclusivamente per selezione. I medesimi sono infatti regolati dal disciplinare CNR del 23 /12/1998 e successive modificazioni e integrazioni. Discendendo, infatti, tali contratti da una fonte normativa diversa dall’art. 7 comma 6 del D. Lgs. 165/2001, non trova applicazione per gli stessi il disciplinare incarichi e, pertanto, neanche l’art. 3 comma 1-bis del medesimo che prescrive, eccetto i casi tassativamente individuati dalla norma medesima e descritti al paragrafo 6.3, la sussistenza del requisito della particolare e comprovata specializzazione universitaria. 
Il Disciplinare CNR del 23 /12/1998  consente, pertanto, di conferire contratti d’opera con oneri a carico di finanziamenti esterni (cfr. art. 1 e 3 comma 1 del Disciplinare contratti d’opera ex art. 51 comma 6 l. 449/1997 nel rispetto delle condizioni in esso contenute e di seguito riassunte :

-	tipologia dell’incarico: esclusivamente nella forma di collaborazione coordinata e continuativa;
-	titolo di studio: diploma universitario ovvero titolo di studio coerente con la natura della prestazione da svolgere;
-	prestazione: prevista da programmi di ricerca. 

E’ consentito l’affidamento anche di prestazioni di natura amministrativa esclusivamente laddove siano previste dal programma di ricerca e  siano strettamente strumentali all’attuazione del medesimo. 
Si sottolinea, inoltre, che per il conferimento di tali incarichi, non è necessaria la decisione a contrattare, in quanto la medesima viene sostituita dal bando di selezione e che gli stessi, come verrà espressamente specificato nel successivo paragrafo, non sono oggetto di controllo preventivo di legittimità , così come i contratti riconducibili all’art. 14, comma 2 del Disciplinare. Tali incarichi dovranno comunque essere registrati nella procedura SIGLA, in quanto sono sottoposti ai medesimi obblighi di pubblicità degli altri incarichi, con l’avvertenza che in tale caso dovrà essere valorizzato l’apposito flag “Selezione art.51 comma 6 L. 449/1997”.

**Gli incarichi di collaborazione: coordinate e continuative ed occasionali in forma non abituale o professionale**

Nelle disposizioni normative riguardanti l’affidamento di incarichi di collaborazione da parte delle pubbliche amministrazioni, e quindi anche da parte del CNR, emergono le seguenti tipologie di rapporto di lavoro autonomo  :
-	prestazione d’opera, ai sensi degli artt. 2222 - 2228 del codice civile, in regime di collaborazione coordinata e continuativa o collaborazione occasionale non abituale;
-	prestazioni professionali intellettuali di tipo occasionale, ai sensi degli artt. 2229 - 2238 del codice civile.
Gli incarichi di collaborazione, nella forma di lavoro autonomo, non possono essere conferiti a dipendenti in servizio presso il CNR anche in regime di part-time.
Ciascuna tipologia di rapporto è caratterizzata da aspetti qualificanti peculiari che di seguito vengono rappresentati.

**Le collaborazioni coordinate e continuative**

Riferimenti normativi:
-	artt. 2222 – 2228 del Codice Civile;
-	Codice di Procedura Civile (regole processuali in materia di lavoro) - art. 409 comma 3;
-	D.P.R. n. 917 del 22 dicembre 1986 (TUIR) art. 50, comma 1 lettera c-bis);
-	Dlgs 165/2001 - art. 7 c. 6;
-	Circolare n. 4 della P.C.M. Dipartimento della Funzione pubblica del 15 luglio 2004;
-	Corte dei Conti nella adunanza a sezioni riunite del 15 febbraio 2005;
-	DPCNR 4 maggio 2005, n. 25034 “Regolamento di amministrazione, contabilità e finanza del CNR - Art. 89;
-	Circolare n. 5 della P.C.M. Dipartimento della Funzione pubblica del 21 dicembre 2006;
-	Parere Dipartimento Funzione Pubblica - UPPA 05/08 del 21/1/2008;
-	Parere Dipartimento Funzione Pubblica – UPPA 10/08 del 28/01/2008;
-	Circolare n. 2 della P.C.M. Dipartimento della Funzione pubblica del 11 marzo 2008.

Il rapporto di lavoro autonomo in regime di collaborazione coordinata e continuativa non trova una definizione specifica nel codice civile, anche se la prestazione che viene svolta dal collaboratore è inquadrata come prestazione d’opera ai sensi degli artt. . 2222 - 2228 del codice civile. Le seguenti norme consentono di delineare gli aspetti qualificanti di tale rapporto di lavoro:
-	Codice di Procedura Civile (regole processuali in materia di lavoro) all’art. 409 comma 3 li definisce: “omissis …  rapporti di collaborazione che si concretizzano in una prestazione d’opera continuativa e coordinata prevalentemente personale, anche se non a carattere subordinato … omissis”;
-	D.P.R. n. 917/1986 (TUIR) all’art. 50, comma 1 lettera c-bis): “omissis  …  rapporti di collaborazione aventi  per  oggetto la   prestazione  di attività svolte senza vincolo di subordinazione a favore di un determinato soggetto nel quadro di un rapporto unitario e continuativo senza impiego di mezzi organizzati e  con retribuzione periodica prestabilita … omissis”;
-	D.Lgs 165/2001 - art. 7, comma 6, nella versione vigente stabilisce:
    “Per esigenze cui non possono far fronte con personale in servizio, le amministrazioni pubbliche possono conferire incarichi individuali, con contratti di lavoro autonomo, di natura occasionale o coordinata e continuativa, ad esperti di particolare e comprovata specializzazione anche universitaria, in presenza dei seguenti presupposti:
    
a)	l'oggetto della prestazione deve corrispondere alle competenze attribuite dall'ordinamento all'amministrazione conferente e ad obiettivi e progetti specifici e determinati e deve risultare coerente con le esigenze di funzionalità dell’amministrazione conferente; 
b)	l'amministrazione deve avere preliminarmente accertato l'impossibilità oggettiva di utilizzare le risorse umane disponibili al suo interno;
c)	la prestazione deve essere di natura temporanea e altamente qualificata;
d)	devono essere preventivamente determinati durata, luogo, oggetto e compenso della collaborazione.

Si prescinde dal requisito della comprovata specializzazione universitaria in caso di stipulazione di contratti di collaborazione di natura occasionale o coordinata e continuativa per attività che debbano essere svolte da professionisti iscritti in ordini o albi o con soggetti che operino nel campo dell'arte, dello spettacolo, dei mestieri artigianali o dell’attività informatica nonché a supporto dell’attività didattica e di ricerca, per i servizi di orientamento, compreso il collocamento, e di certificazione dei contratti di lavoro di cui al decreto legislativo 10 settembre 2003, n. 276, purché senza nuovi o maggiori oneri a carico della finanza pubblica, ferma restando la necessità di accertare la maturata esperienza nel settore. 	
Il ricorso a contratti di collaborazione coordinata e continuativa per lo svolgimento di funzioni ordinarie o l'utilizzo dei collaboratori come lavoratori subordinati è causa di responsabilità amministrativa per il dirigente che ha stipulato i contratti. Il secondo periodo dell'articolo 1, comma 9, del decreto-legge 12 luglio 2004, n. 168, convertito, con modificazioni, dalla legge 30 luglio 2004, n. 191, è soppresso”. Si applicano le disposizioni previste dall'articolo 36, comma 3, del presente decreto.”
-	Parere Dipartimento Funzione Pubblica - UPPA 05/08 del 21/1/2008: “l’utilizzo dell’espressione esperti di particolare e comprovata specializzazione universitaria, deve far ritenere quale requisito minimo necessario il possesso della laurea magistrale o del titolo equivalente”. 
Parere Dipartimento Funzione Pubblica - UPPA 10/08 del 28/1/2008: ”Non sono tuttavia da escludere altre specializzazioni frutto di percorsi didattici universitari completi e definiti formalmente dai rispettivi ordinamenti, in aggiunta alla laurea triennale”. 
Pertanto, eccetto i casi tassativamente individuati dalla norma medesima e descritti al paragrafo 6.3, potranno essere conferiti tali incarichi a soggetti in possesso del Diploma di Laurea, conseguito secondo la normativa in vigore anteriormente al D.M. 509/99, oppure della Laurea Specialistica, oppure della Laurea Magistrale di cui al D.M. 270/04 ovvero a soggetti in possesso della laurea triennale con ulteriore documentata specializzazione conseguita mediante percorsi didattici universitari completi e formalmente definiti dai rispettivi ordinamenti. 
-	DPCNR 4 maggio 2005, n. 25034 “Regolamento di amministrazione, contabilità e finanza del CNR - art. 89 titolato “Prestazioni di lavoro autonomo”, stabilisce che “ … omissis …  il CNR può concludere contratti d’opera o affidare incarichi professionali per lo svolgimento di compiti temporanei, e determinati nell’oggetto. … omissis …” .
-	Le circolari della P.C.M. Dipartimento della Funzione pubblica, la n. 4 del 15 luglio 2004 e la n. 5 del 21 dicembre 2006, nonché la Corte dei Conti nella adunanza a sezioni riunite del 15 febbraio 2005 ribadiscono su tale punto quanto sopra illustrato.
Sulla base di quanto esposto si possono, pertanto, elencare i requisiti che consentono di qualificare un rapporto di lavoro autonomo in regime di collaborazione coordinata e continuativa:
-	coordinazione: prestazione finalizzata e funzionale all’attività del committente ovvero rispondenza dell’incarico agli obiettivi dell’amministrazione conferente – Cfr. Corte dei Conti - Sezione giurisdizionale per il Veneto, 3 novembre 2003, n. 1124/2003;
-	continuità:  cooperazione non occasionale all’attività del committente;
-	provata esperienza nonché particolare e comprovata specializzazione universitaria del collaboratore, eccetto i casi tassativamente individuati dalla norma;
-	temporaneità dell’incarico;
-	straordinarietà ed occasionalità della prestazione: limitata ad una o più questioni distinte e preventivamente determinate;
-	elevata professionalità della prestazione a carattere prevalentemente personale: prevalenza del carattere professionale e personale dell’apporto lavorativo del collaboratore rispetto all’impiego di mezzi e/o di altri soggetti dei quali il collaboratore può avvalersi;
-	parasubordinazione: equiparazione al lavoratore subordinato ai fini del trattamento fiscale e della tutela giurisdizionale; la prestazione di lavoro autonomo si svolge a favore del committente senza vincolo di subordinazione, senza impiego di mezzi organizzati e con l’assunzione di proprie responsabilità;
-	periodicità del compenso prestabilito;
-	proporzione del compenso all’utilità conseguita ed alla qualità e quantità dell’opera prestata  ; - riconducibilità dell’attività ad obiettivi, programmi e progetti.
Si precisa, quindi, che il collaboratore coordinato e continuativo non deve essere in alcun modo limitato nel proprio potere decisionale in ordine alla esecuzione del servizio prestato, sebbene il committente non possa essere totalmente estromesso da qualsiasi scelta che riguardi l’esecuzione dell’opera o del servizio pattuito potendo, invece, verificare e controllare le modalità di esecuzione delle attività affidate al solo fine di valutare la rispondenza del risultato con quanto richiesto e la sua funzionalità rispetto agli obiettivi prefissati.
Tale attività  non deve essere trascurata perché attiene alla verifica dei risultati che debbono essere conseguiti ed alla valutazione sull’utilità della collaborazione e sulla effettiva esecuzione dell’opera svolta. 
Il collaboratore, infatti, è tenuto a svolgere relazioni intermedie ed una relazione finale al fine di consentire al CNR di verificare la rispondenza dell’attività svolta agli obiettivi prefissati e/o raggiunti  .
Il collaboratore coordinato e continuativo non ha un obbligo di prestazione oraria, né è soggetto al relativo controllo delle presenze. Se è pur vero che potrebbe essere necessario un inserimento del collaboratore nell’organizzazione del committente, poiché debbono essere garantiti uno o più risultati continuativi che si integrino in tale organizzazione, ciò dovrà comunque avvenire in presenza di una gestione autonoma del tempo di lavoro da parte del collaboratore  . In altri termini, l’attività del collaboratore può anche svolgersi in un luogo diverso da quello nel quale opera l’organizzazione che fa capo al committente, venendo questi in contatto con l’organizzazione solo nei tempi utili allo svolgimento della sua collaborazione. Da ciò deriva che al collaboratore non può essere richiesta alcuna attestazione della propria presenza nei luoghi nei quali si svolge l’attività. Infatti, il collaboratore non entra a far parte dell’organizzazione del committente e, nel caso in cui il committente sia una pubblica amministrazione, questi non può in alcun modo essere considerato un suo dipendente. 
Dalle considerazioni appena svolte deriva, quindi, l’impossibilità per il committente di attribuire giorni di ferie e di scegliere o programmare il periodo di riposo in maniera unilaterale.
Tuttavia è causa di sospensione dell’incarico:
-	la malattia superiore ai trenta giorni; in tale caso il contratto viene sospeso e riprenderà a decorrere dal venir meno della causa di sospensione ad eccezione del caso in cui l’obbiettivo per il quale è stato conferito l’incarico sia già stato raggiunto durante il periodo di sospensione  ;
-	la maternità, per la cui disciplina si rinvia al Decreto del Ministero del Lavoro e della Previdenza Sociale del 12 luglio 2007 (pubblicato in G.U. 23 ottobre 2007, n. 247)  .


**Le collaborazioni occasionali di tipo non abituale**

Riferimenti normativi:
-	artt. 2222 – 2228 del Codice Civile;
-	D.P.R. n. 917 del 22 dicembre 1986 (TUIR) art. 67, comma 1 lettera L);
-	Dlgs 165/2001 - art. 7 c. 6;
-	Circolare n. 4 della P.C.M. Dipartimento della Funzione pubblica del 15 luglio 2004;
-	Corte dei Conti nella adunanza a sezioni riunite del 15 febbraio 2005;
-	DPCNR 4 maggio 2005, n. 25034 “Regolamento di amministrazione, contabilità e finanza del CNR - Art. 89;
-	Circolare n. 5 della P.C.M. Dipartimento della Funzione pubblica del 21 dicembre 2006;
-	Legge 244/2007 - art. 3 comma 76;
-	Parere Dipartimento Funzione Pubblica - UPPA 05/08 del 21/1/2008; -	Parere Dipartimento Funzione Pubblica – UPPA 10/08 del 28/01/2008;
-	Circolare n. 2 della P.C.M. Dipartimento della Funzione pubblica del 11 marzo 2008.
Anche la prestazione che viene svolta dal collaboratore occasionale non abituale   è inquadrata come prestazione d’opera ai sensi degli artt. dal 2222 al 2228 del codice civile. Le seguenti norme consentono di delineare gli aspetti qualificanti di tale rapporto di lavoro:
-	DPR 917/86 (TUIR) art. 67, comma 1, lettera L):  “Sono redditi diversi … omissis … l) i redditi derivanti da attività di lavoro autonomo non esercitate abitualmente …omissis…;
 
D.Lgs 165/2001 - art. 7, comma 6, nella versione vigente stabilisce:
“Per esigenze cui non possono far fronte con personale in servizio, le amministrazioni pubbliche possono conferire incarichi individuali, con contratti di lavoro autonomo, di natura occasionale o coordinata e continuativa, ad esperti di particolare e comprovata specializzazione anche universitaria, in presenza dei seguenti presupposti:
a)	l'oggetto della prestazione deve corrispondere alle competenze attribuite dall'ordinamento all'amministrazione conferente e ad obiettivi e progetti specifici e determinati e deve risultare coerente con le esigenze di funzionalità dell’amministrazione conferente; 
b)	l'amministrazione deve avere preliminarmente accertato l'impossibilità oggettiva di utilizzare le risorse umane disponibili al suo interno;
c)	la prestazione deve essere di natura temporanea e altamente qualificata;
d)	devono essere preventivamente determinati durata, luogo, oggetto e compenso della collaborazione.
Si prescinde dal requisito della comprovata specializzazione universitaria in caso di stipulazione di contratti di collaborazione di natura occasionale o coordinata e continuativa per attività che debbano essere svolte da professionisti iscritti in ordini o albi o con soggetti che operino nel campo dell'arte, dello spettacolo, dei mestieri artigianali o dell’attività informatica nonché a supporto dell’attività didattica e di ricerca, per i servizi di orientamento, compreso il collocamento, e di certificazione dei contratti di lavoro di cui al decreto legislativo 10 settembre 2003, n. 276, purché senza nuovi o maggiori oneri a carico della finanza pubblica, ferma restando la necessità di accertare la maturata esperienza nel settore.	 
Il ricorso a contratti di collaborazione coordinata e continuativa per lo svolgimento di funzioni ordinarie o l'utilizzo dei collaboratori come lavoratori subordinati è causa di responsabilità amministrativa per il dirigente che ha stipulato i contratti. Il secondo periodo dell'articolo 1, comma 9, del decreto-legge 12 luglio 2004, n. 168, convertito, con modificazioni, dalla legge 30 luglio 2004, n. 191, è soppresso”. Si applicano le disposizioni previste dall'articolo 36, comma 3, del presente decreto”.
- Parere Dipartimento Funzione Pubblica - UPPA 05/08 del 21/1/2008: “l’utilizzo dell’espressione esperti di particolare e comprovata specializzazione universitaria, deve far ritenere quale requisito minimo necessario il possesso della laurea magistrale o del titolo equivalente”. 
- Parere Dipartimento Funzione Pubblica - UPPA 10/08 del 28/1/2008: ”Non sono tuttavia da escludere altre specializzazioni frutto di percorsi didattici universitari completi e definiti formalmente dai rispettivi ordinamenti, in aggiunta alla laurea triennale”. 
Pertanto, eccetto i casi tassativamente individuati dalla norma medesima e descritti al paragrafo 6.3, potranno essere conferiti tali incarichi a soggetti in possesso del Diploma di Laurea, conseguito secondo la normativa in vigore anteriormente al D.M. 509/99, oppure della Laurea Specialistica, oppure della Laurea Magistrale di cui al D.M. 270/04 ovvero a soggetti in possesso della laurea triennale con ulteriore documentata specializzazione conseguita mediante percorsi didattici universitari completi e formalmente definiti dai rispettivi ordinamenti. 
- DPCNR 4 maggio 2005, n. 25034 “Regolamento di amministrazione, contabilità e finanza del CNR - art. 89 titolato “Prestazioni di lavoro autonomo” stabilisce che “  … omissis …  il CNR può concludere contratti d’opera o affidare incarichi professionali per lo svolgimento di compiti temporanei, e determinati nell’oggetto. … omissis …” .
- Le circolari della P.C.M. Dipartimento della Funzione pubblica, la n. 4 del 15 luglio 2004 e la n. 5 del 21 dicembre 2006, nonché la Corte dei Conti nella adunanza a sezioni riunite del 15 febbraio 2005 ribadiscono su tale punto quanto sopra illustrato.





