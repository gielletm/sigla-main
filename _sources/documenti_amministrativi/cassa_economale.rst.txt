Cassa Economale
===============

La gestione de Fondo Economale prevede una serie di passi procedurali da effettuare prima dell'apertura del Fondo stesso. Successivamente è possibile costituire il Fondo, alimentarlo contabilmente e svolgere le attività economali fino al termine dell'esercizio quando a chiusura del fondo ci sarà la restituzione dell'importo residuo.

**Passi propedeutici all'apertura del Fondo**

- Creazione dell'Anagrafica dell'Economo. Questa operazione consiste nel creare normalmente un'anagrafica e un terzo con i dati dell'Economo. All'anagrafica deve essere associata la modalità di pagamento, che in questo caso è una modalità di tipo Banca, e l'IBAN rappresenta il conto corrente su cui saranno effettuate le operazioni contabili del Fondo economale.

- Creazione di un documento generico di spesa di tipo 'Documento generico di apertura fondo economale'. Questo documento sarà intestato all'economo e sarà contabilizzato su una partita di giro (tronca) che riguarda le voci di bilancio 'Costituzione Fondi economale' e, come contropartita, 'Rimborso Fondi economali'.

- Creazione del mandato di Apertura Fondo. Questo mandato è un normale mandato di pagamento a favore dell'economo per il quale è stato predisposto il documento generico di cui al punto precedente. Il mandato dovrà poi essere trasmesso in tesoreria ed eseguito prima di poter aprire il Fondo Economale.

**Apertura Fondo**

La funzionalità che gestisce il Fondo economale consente la creazione del Fondo stesso e la successiva consultazione della situazione contabile. Per creare il Fondo, che si riferisce ad un anno contabile, bisogna indicare:

- Codice e descrizione del fondo;
- L'Economo precedentemente inserito in anagrafica;
- Alimentare la sezione degli 'Importi' specificando il Mandato di apertura del Fondo ed i massimali di spesa definiti per le spese Documentate e quelle non Documentate.

Questa sezione può essere consultata successivamente per verificare la situazione delle spese da reintegrare, i reintegri effettuati e il residuo del Fondo.
La funzione inoltre mostra eventuale 'Mandati associati' emessi per il reintegro del Fondo e successivamente assocati al Fondo.

**Creazione e associazione spese al Fondo economale**

Dopo l'apertura del fondo è possibile effettuare pagamenti di cassa economale in due diverse modalità:
- Spese documentate;
- Spese non documentate.

Per quanto riguarda le **Spese Docomentate**, queste riguardano tutti i documenti amministrativi registrati in Sigla:
- Fatture
- Documenti Generici
- Missioni
- Compensi
- Anticipi

Registrati indicando nella prima parte del documento, nel campo 'Fondo economale' la dizione 'Usa Fondo Economale'. In questo modo i documenti saranno disponibili ad essere associati, successivamente alla registrazione, al Fondo economale.
Questi documenti non necessitano di nessun'altra informazione perchè sono regolarmente intestati al fornitore effettivo e su di essi è indicato il corretto impegno di spesa.

Per quanto riguarda le **Spese non documentate**, queste vengono registrate direttamente sul Fondo economale, attraverso la funzionalità **'Spese Fondo economale'**.

Questa funzionalità consente di visualizzare e gestire tutte le spese legate al Fondo, siano esse documentate che non.
Entrando nella funzione e selezionando il fondo, è possibile visualizzare le spese già create o crearne di nuove. Se non documentate è richiesto il codice fiscale ed il cap del beneficiario, altrimenti specificando 'spese documentate' è possibile scegliere il tipo di documento amministrativo e successivamente ricercare il singolo documento.

Importante ricordare che le Spese non documentate non hanno l'impegno di riferimento come quelle documentate, quindi bisogna associarle direttamente sul fondo economale indicando l'impegno di riferimento. La ricerca degli impegni con il filtro attivato sul terzo cerca tutti gli impegni verso Creditori Diversi. La data di scadenza impostata come filtro è la data del giorni.

Rentegro
Il Reintegro del fondo consente di selezionare le spese già associate al Fondo e chiederne il Reintegro. In questo modo la procedura automaticamente creerà mandati relativi alle singole spese, per l'impegno corretto indicato per la spesa, solo che il mandato è intestato all'Economo. In questo modo il Fondo resta sempre reintegrato per lo stesso importo e solo alla fine sarà restituita la differenza.

Chiusura spese
Questa funzione controlla i reintegri effettuati e chiude le spese:
- Controlla che tutti i compensi siano reintegrati;
- Mette il fondo in 'chiusura spese';
- reintegra eventuali spese non ancora reintegrate;
- segna se c'èè da emettere una reversale e per quale importo.

Chiusura fondo
Emette la reversale di restituzione chiudendo la partita di giro aperta in fase di apertura del fondo.

Chiusura Fondo


